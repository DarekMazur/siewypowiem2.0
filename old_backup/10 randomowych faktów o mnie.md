date: 28.04.2015

Title: 10 randomowych faktów o mnie

Category: Miszmasz

Body:

Ostatnio zauważyłam wśród youtuberów pewną modę na nagrywanie filmików: 10 faktów o mnie. Jest to całkiem ciekawy sposób na przedstawienie siebie w nietypowy sposób. W sumie żaden z nas nie jest monolitem, a nasza osobowość i historia składa się z takich właśnie drobnostek, dlatego postanowiłam dołączyć się do zabawy, choć youtuberką nie jestem 🙂

10 faktów o mnie:

1. Pseudonim Jillian pochodzi z piosenki o takim właśnie tytule zespołu Within Temptation. Od czasów gimnazjum istnieję w przestrzeni internetowej pod tym nickiem, ewentualnie dodając do niego liczbę 815, oznaczającą numer lotu samolotu z serialu Zagubieni.

2. W podstawówce płakałam na lekcjach muzyki i wychodziłam, gdy były śpiewane smutne piosenki.

3. Nie jem jajka w żadnej postaci, w której widać je gołym okiem i czuć jego smak.

4. Jestem absolutnie uzależniona od herbaty i dzień bez niej jest dniem straconym 😉

5. Znam alfabet runiczny, choć nie wiem dokładnie, którą wersję i w szkole szyfrowałam nim liściki do koleżanek, by wiadomości nie trafiły w niepowołane ręce.

6. Miałam ślub w przedszkolu, ale nasz związek nie przetrwał próby czasu 😉

7. Jestem matematycznym antytalentem.

8. Nie cierpię wunderbaumów (drzewka zapachowe w samochodzie).

9. Jestem zmarźluchem.

10. Uwielbiam żelki.:)

To tyle, Was też zapraszam do zabawy 🙂