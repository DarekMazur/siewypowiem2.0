date: 27.04.2015

Title: MARIONETKA

Category: Miszmasz

Body:

Tekst, który dziś zamieszczam, powstał jakieś 5 lat temu z myślą o naszym dawnym zespole Kapuccino Band, dzięki któremu stał się piosenką. Zdrowie za stare dzieje:)

Ty, Panie jesteś moim pasterzem,

nitką miłości mnie ciągniesz do siebie,

a Twoja wola zawsze jest święta –

na ziemi tu i wysoko w niebie

To moja ręka za sznurek ciągnięta,

a oto nogi na nitkach obie,

taka już ze mnie marionetka,

co sama nic nie zrobi

To moje usta szeroko rozwarte,

co krzyczą głośno, jak serce im każe,

lub szepcą słowa słodyczy,

szarpnięte czułym wyrazem

To moja głowa ciągnięta za sznurki,

raz w jedną, raz w drugą stronę,

gdy wiara serca z rozumem walczy,

budząc zmysły zgaszone

To moje serce nitkami związane,

które każą mu bez przerwy bić,

to Ty pociągasz za sznurki, Panie,

by marionetka Twa mogła żyć

Ja w Twoje ręce siebie oddaję,

jak marionetka, gdy grę zaczyna,

Ty tworzysz życia przedstawienie

I tylko Tobie znany jest finał…