date: 3.02.2016

Title: Oda pisana w autobusie miejskim linii 180 lub 116 w godzinach szczytu

Category: Miszmasz

Body:

Znów widzę Ciebie, drogi Motorku,

Ja stoję w korku, ty jedziesz w korku,

Ty sobie jedziesz ciągle do przodu,

Ja tylko czuję nutkę zawodu,

Ty już niedługo obiad będziesz jadł,

a ja przez szybę oglądam świat.

Mam dużo czasu, jadę powoli

I tylko jeden ten fakt mnie boli,

że zamiast sobie po szosie szusować,

wciąż muszę tylko bilety kasować

I tak odjeżdżasz, Drogi Motorku,

no a ja jeszcze postoję w korku…