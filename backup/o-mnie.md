
# O mnie

Są ludzie tak szczęśliwi, że o nic nie proszą...

Są nieba wciąż błękitne, które chmur nie noszą...

Są lądy nie znające zimy ani jesieni...

Są rzeki, w których woda szmaragdem się mieni...

Są drzewa, których zieleń staje się okrutna...

Są ptaki kolorowe jak Tycjana płótna...

Są miasta wiecznie białe albo wiecznie złote...

Skazane od powicia na słońca spiekotę!

A ja bym chciał już wreszcie spojrzeć raz do góry

I ujrzeć szare niebo, a na nim szare chmury -

I z tych chmur, żeby deszczu szare krople błysły,

a tuż u stóp zmęczonych szare fale Wisły...

Szarym jesiennym rankiem iść przez Marszałkowską,

pod szarym niebem usiąść ze swą szarą troską...

Znów się znaleźć, jak dawniej, w szarych wróbli tłumie

Ja, szary, prosty człowiek...

A świat nie rozumie....